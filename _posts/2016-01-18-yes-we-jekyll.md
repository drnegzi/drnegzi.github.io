---
layout: post
title: بله، ما از جکیل استفاده می‌کنیم.
category: [عمومی]
tags: [همومی, جکیل]
date: 2016-02-18 01:50:00 +0330
published: true
comments:
series:
summary: بعد از مدت‌ها دوباره تصمیم به نوشتن در یک وبلاگ شخصی گرفتم، برای این‌ کار حالت‌ها و روش‌های مختلف ممکن رو بررسی کردم و بالاخره به این نتیجه رسیدم که برای این کار از یک وب سایت ایستا استفاده کنم.
description: ایده‌های من در ارتباط با دلایل مهاجرتم به سمت ساخت یک وب سایت شخصی ایستا و استفاده از صفحات گیت هاب و جکیل.
uuid: b874b069-52ab-4979-9968-9ee17f91439e
excerpt_separator: <!--more--> 
---
مدت‌ها قبل که به نوشتن علاقه داشتم، از سرویس‌هایی مثل وردپرس و Blogger برای این کار استفاده می‌کردم. عادت نوشتن، به مرور زمان و با افزایش حجم درگیری‌های کاری و در مقاطعی تحصیلی، رفته رفته فراموش شد. مدتی به همین شکل گذشت تا روزی که [آرش](http://thearash.net)  به من پیشنهاد داد تا مطالبی که روشون کار می‌کنم و یا ایده‌ها و تجربیاتم رو بنویسم و با بقیه هم به اشتراک بذارم.
از اون روز شاید نزدیک به دو سال – اندکی کمتر یا شاید بیشتر - گذشته و در تمام این مدت من مشتاقانه به دنبال فرصتی می‌گشتم تا دوباره شروع به نوشتن کنم. خروج از [توسعه‌گر شبیه‌ساز](http://simulator.ir)  و به قولی سپری کردن ایام پُست-بازنشستگی برای من بهترین موقعیت بود که دست به کار شوم.

امیدوارم که این بار این کار مداومت داشته باشه و مطالبی که قصد به اشتراک گذاشتنشون رو دارم، روزی و در جایی برای کسی مفید باشند.

در طی دو ماه گذشته که قصد راه اندازی وبلاگم رو داشتم، ابتدا تصمیم داشتم تا دوباره به سراغ سیستم‌های مدیریت محتوایی که در قدیم از اونها استفاده می‌کردم برم؛ اما با گذشت اندک مدتی از سر و کله زدن با هر کدوم، در حالیکه فضای ذهنم پر از سوالاتی تکراری بود، خودم رو در حال پاک کردن سسیستم مدیریت محتوای نصب شده می‌دیدم.

<p><blockquote class="warning">
آیا برای داشتن یک وبلاگ شخصی که قصد منتشر کردن بعضی از تجربیات و افکارم رو روی اون دارم و در نهایت تعداد صفحات اون از انگشتان یک دست هم تجاوز نمی‌کنه و شاید یک رزومه و چند لینک هم به حساب‌های کاربریم در شبکه‌های اجتماعی مختلف رو هم شامل بشه، باید از یک سیستم مدیریت محتوا استفاده کرد؟ باید یک پایگاه داده داشت؟
</blockquote></p>

مشکل جایی بیشتر می‌شد که به تجربیات قبلیم در استفاده از وردپرس رجوع می‌کردم! کار کردن با وردپرس – برای من – اصلا ساده نیست؛ در فهم وردپرس فارسی مشکل دارم ولی ظاهرا برای استفاده از بعضی از ویژگی‌های راست چین بودن، باید وردپرس فارسی نصب کرد؛ استفاده از وردپرس نیاز داره تا به صورت جدی فضای میزبانی مناسبی رو خریداری کنم؛ باید به اندازه یک مجموعه‌ی هم عدد با اعداد طبیعی پلاگین نصب کرد و همیشه در حال به روز رسانی کردن اونها باشم؛ بعد از هر آپدیتِ هر کدوم از پلاگین‌ها و آپدیت‌های اتوماتیک هسته وردپرس باید منتظر خراب شدن قالب سایت یا عملکردهای بخش‌های مختلف باشم؛ سایتم باید همیشه به عنوان یک طعمه برای هکرها باشه، حتی خیلی اوقات باید این دوستان عزیز رو در میان خطوط کدهای php قالب و پلاگین‌هایی که ازشون استفاده می‌کنم پیدا کنم، پس باید همیشه قبل از استفاده از هر چیزی، با صرف مقداری زمان از امنیت اون مطمئن بشم و در پایان تنظیمات نامتناهی سیستم‌های مدیریت محتوا که فلسفه بنیادین وجود این بخش با اندکی تغییر در ضرب المثل "اومدیم ابروش رو درست کنیم، زدیم چشمش رو کور کردیم"، بر پایه "اومدیم ابروش رو درست کنیم، چشمش کور شد" استوار شده است.

اما، با تمام این اوصاف، حتی با اینکه برای مسخره‌ترین، ساده‌ترین و کوتاه‌ترین چیزها که لزومی به ذخیره سازی در پایگاه داده ندارند بایست از MySQL استفاده می‌کردم؛ حتی با اینکه برای دادن یک لینک به صفحه توئیترم مجبور بودم تا دنبال یک پلاگین سبک، راحت، خوشگل، مناسب، امن و ... می‌گشتم؛ حتی با اینکه برای فارسی کردن یک قالب یا تغییری هرچند کوچک، در عملکرد سایت، زمان قابل توجهی رو صرف گشتن و دستکاری بین خطوط کد قالبی که فرد دیگه‌ای اون رو نوشته می‌گذروندم، باز هم انتخاب من وردپرس بود!

هر چند که در تمام این مدت وسوسه داشتن یک وبلاگ ایستا و درست کردن اون از صفر و داشتن اون ظاهر ساده و گیکی و old school مورد نظرم با استفاده از HTML، CSS و JavaScript تو سرم بود، اما در نهایت فقط و فقط به دلیل داشتن این هدف که "روزی یک قالب وردپرس متناسب با سلیقه و نیازهایم خواهم ساخت"، تمایلی برای به دنبال وسوسه‌ام رفتن نداشتم.

در نهایت در یکی از دفعاتی که طبق معمول مشغول کلنجار رفتن با خودم برای شروع کردن به طراحی یک قالب ساده برای وردپرس بودم یاد یک سیستم ساختار دهی پویا به سایت‌های ایستا به نام [hexo](http://hexo.io)  افتادم و تصمیم گرفتم تا این روش رو هم امتحان کنم.

مدت کمی با hexo کار کردم و سادگی، سرعت اجرا و کارایی، استفاده از زبان‌های نشانه گذاری برای نوشتن و ویرایش مطالب، متن باز بودن و امکان استفاده از خیلی از ابزارهای متن باز دیگه به همراه اون و سرعت بالای راه‌ اندازی یک وبلاگ از این طریق، من رو به خودش جذب کرد. جستجوی خودم رو برای پیدا کردن سایر سرویس‌های مشابه hexo شروع کردم و بعد از پیدا کردن چند سرویس مختلف و سر و کله زدن با هر کدوم از اونها در نهایت [جِکیل](http://jekyllrb.com)  رو که مبتنی بر روبی است، انتخاب کردم.

جکیل علاوه بر داشتن نکات مثبت بالا، سابقه قابل قبولی داره و همکاری گیت هاب و این سرویس، این امکان رو به ما می‌ده که سایت ساخته شده توسط جکیلمون رو روی گیت هاب پیاده سازی کنیم و به این ترتیب از صفحات گیت هاب به صورت رایگان به عنوان فضای میزبانی مورد نیاز استفاده کنیم و به راحتی صفحه شخصی خودمون رو روی هر دامنه دلخواهی منتشر کنیم. ضمن اینکه استفاده از گیت هاب به عنوان فضای میزبانی، به این معنیه که سایت ما دارای version control خواهد بود.

و در نهایت من می‌تونستم به سادگی، از بیخ و بن و به اون شکلی که دوست دارم، شروع به نوشتن وبلاگ جدیدم کنم. آشنایی من با جکیل و کشف تعدادی از قابلیت‌های اون چند روزی طول کشید و چند باری هم، هر بار به مدت 4 الی 5 روز، وبلاگم رو از اول نوشتم، تا به وضعیت فعلی رسیدم.

به زودی قصد دارم تا چند مطلب در ارتباط با تجربیاتی که از ساخت این وبلاگ با استفاده از صفحات گیت هاب و جکیل بدست آوردم، بنویسم.
